# ICT 24/25 | NSE/SE: Software Security 1.4 Cursusinformatie
Oude info van BB, bedoeld om over te zetten naar Brightspace.

## Cursusbeschrijving

Nu apparatuur steeds vaker aan het internet gehangen wordt (ook wel het Internet of Things of IoT geheten), wordt het steeds belangrijker dat de firmware van deze apparaten van voldoende kwaliteit is. Binnen dit vak zullen we kijken naar hoe de kwaliteit van (embedded) software te verbeteren is, met de nadruk op security. Casussen zoals datalekken, het op afstand hacken van een Jeep, het platleggen van cloud providers met een "bot army" van IP-camera's, en het hacken van een casino via een "smart fish tank" geven aan hoe divers de threats zijn. De principes die in dit vak naar voren komen zijn zeer relevant voor software security en quality in de breedste zin van het woord. De reden hiervoor is dat de problemen die we tegenwoordig op het Web en in IoT-apparatuur zien, veel overeenkomsten hebben met de securityproblemen die we in de jaren 1990 zagen in PC's. Ook toen werden basisprincipes van security niet (voldoende) toegepast bij het schrijven van software.

Het vak is losjes gebaseerd op de Software Security cursus gegeven aan de University of Helsinki en de Aalto University (ontwikkeld door Antti Vähä-Sipilä, CC BY-NC-SA 4.0 licensed).

Bekijk de weekplanning om precies te weten wat we in welke week gaan doen. Voor elke week komt daar steeds een aparte map beschikbaar.
Onder beoordelingsinformatie staat uitgelegd hoe de toetsing van dit vak in z'n werk gaat.

Tot slot staan onder literatuur en bronnen interessante boeken en tutorials die je kunt raadplegen. Of gebruik Acemate om de stof inzichtelijk te maken, erover te chatten met een LLM en proeftoetsen te maken.

## Leeruitkomsten

De leerdoelen van dit vak zijn de volgende:
* De student detecteert veelvoorkomende beveiligingsproblemen in zowel desktop- als webapplicaties, met behulp van daarvoor passende tooling.
* De student voert een architectural security en privacy risk assessment uit van een software-centric systeem met behulp van een standaard threatmodelling-methode.
* De student adviseert over de geschiktheid van bepaalde securitytools binnen de ontwikkelcyclus van software.
* De student pleit voor en tegen een claim die de verantwoordelijkheid van ontwikkelaars beschrijft voor het aanpakken van securityproblemen binnen een software-centric systeem.

## Weekplanning

Kalenderweek	Periode-week	        Onderwerp	    Voorbereiding	Werkcollege (3x2 uur) Deadline(s)*
17 (21 april)	1	Desktopapplicaties	Zie map Week 1	Zie map Week 1  Wk1: 4 mei 23:59
18 (28 april)	-	MEIVAKANTIE	        -	            -	            -
19 (5 mei)      2	Webapplicaties	    Zie map Week 2	Zie map Week 2	Wk2: 11 mei 23:59
20 (12 mei)     3	Secure coding	    Zie map Week 3	Zie map Week 3	Wk3 + Herk. wk1: 18 mei 23:59
21 (19 mei)     4	Threat modelling	Zie map Week 4	Zie map Week 4	Wk4 + Herk. wk2: 25 mei 23:59
22 (26 mei)     5	Privacy modelling	Zie map Week 5	Zie map Week 5	Wk5 + Herk. wk3: 1 juni 23:59
23 (2 juni)     6	Context	            Zie map Week 6	Zie map Week 6	Wk6 + Herk. wk4: 8 juni 23:59
24 (9 juni)     7	Uitloop / hulp bij security in IOT-project	-	Hulp bij herk. en/of IOT	Herk. wk5: 15 juni 23:59
25 (16 juni)	8	-	                -	            -	            Herk. wk6: 22 juni 23:59

*: deze data zijn de richtlijn. Het kan zijn dat je practicumdocent ervan afwijkt. In dat geval zal dit duidelijk met de betreffende klas besproken worden.

## Literatuur

Er is geen verplicht lesboek (het hoorcollege biedt alle benodigde theorie), maar dit boek biedt een prima introductie in software security:
* Designing Secure Software - a guide for developers, Loren Kohnfelder, ISBN 9781718501928 (https://nostarch.com/designing-secure-software)
Deze boeken worden aangeraden ter verdieping op specifieke aspecten:
* Web application Security, Andrew Hoffman, ISBN 9781492053118: voor wat meer diepgang m.b.t. webapplicaties
* Threat Modeling, Adam Shostack, ISBN 9781118810057: het standaardwerk als je nog meer over threat modelling wilt weten
* Security engineering - a guide to building dependable distributed systems, Ross Anderson, ISBN 9781119642787: qua inhoud (en omvang!) de Bijbel op security-gebied
* The DevOps Handbook, Kim et al., ISBN 9781942788003: alles over moderne softwareontwikkeling, deel VI gaat o.a. over information security en compliance
En nog een aanrader:
* Cyberellende was nog nooit zo leuk, Chris van 't Hof, ISBN 978-90-823462-4-4: over (ethische) hackers in Nederland

## Extra materiaal

Hierbij een aantal mogelijkheden om je hacking- en verdedigingsvaardigheden te verbeteren:
* Allerlei VM's om te hacken: https://www.vulnhub.com/
* Oefenen met XSS: https://xss-game.appspot.com/
* CTF van Trail of Bits: https://trailofbits.github.io/ctf/
* Pentesterlab Bootcamp: https://pentesterlab.com/bootcamp/

## Acemate

Op de Acemate-omgeving kun je oefenen met de stof, de onderwerpen visualiseren en erover chatten met een LLM.

## Beoordelingsinformatie

Toetsing geschiedt op basis van weekopdrachten. Deze weekopdrachten dienen steeds vóór het einde van de week ingeleverd te worden via het Inleverpunt van de betreffende week (staat in de weekmap). Een niet ingeleverde en ook niet herkanste opdracht krijgt het cijfer 1. Bij een onvoldoende dient de opdracht binnen 2 weken te worden herkanst. Dus, stel je haalt een onvoldoende op de opdracht van week 1, dan heb je uiterlijk t/m het einde van week 3 om het opnieuw te proberen. Inleveren van een herkansing gaat via een apart inleverpunt (in dezelfde weekmap). NB: de genoemde termijnen zijn de richtlijn. Het kan zijn dat je practicumdocent ervan afwijkt. In dat geval zal dit duidelijk met de betreffende klas besproken worden.

Voor een voldoende op het vak dienen alle opdrachten te zijn ingeleverd en met een voldoende te zijn afgesloten. Het eindcijfer is het gemiddelde van de cijfers voor de weekopdrachten.

De opdrachten van week 1 t/m 5 en een deel van week 6 mogen in duo's gemaakt worden (dit wordt aangemoedigd vanwege het leereffect van onderlinge discussies), maar elk lid van het duo moet kritische vragen kunnen beantwoorden over de stof, en bij twijfel desgevraagd ter plekke soortgelijke opdrachten uit kunnen werken. De tweede opdracht van week 6 is een individuele.

Aanwezigheid is formeel niet verplicht maar wordt wel sterk aangemoedigd. Academy Attendance wordt gebruikt om de opkomst en de samenhang met het slagingspercentage te monitoren.

## WEEK 1

### Inleiding
In week 1 gaan we kijken naar de mogelijkheden om traditionele (desktop)applicaties aan te vallen. We behandelen onder andere buffer-overflow-aanvallen. Fuzzing is een manier van testen om allerlei problemen die door verkeerde input veroorzaakt worden, voortijdig op te sporen. In de practica van week 1 gaan we hiermee aan de slag.

### Voorbereiding
In de werkcolleges beginnen we vaak met het bespreken van een aantal recente security-problemen (zoals datalekken). Het YouTube-kanaal Seytonic brengt bijna dagelijks nieuws uit de wereld van hacking en security. Bekijk een paar filmpjes en denk eens na over hoe zoiets kan gebeuren. Wie is hier verantwoordelijk voor en wat zou je eraan kunnen doen? Ken je nog meer voorbeelden van digitale beveiligingsproblemen? Ben je er misschien zelf wel eens slachtoffer van geworden?

Lezen:
* Kohnfelder hoofdstukken 1 en 12
* Windows-gebruikers kunnen alvast zorgen dat WSL geïnstalleerd en werkend is op hun systeem.

### Slides week 1

### Na het college
Bekijk het filmpje waarin Dr. Mike Pound duidelijk uitlegt hoe "smashing the stack" (een buffer-overflow-attack) in z'n werk gaat.

### Practicum
De opgaven voor deze week zijn te vinden in de Github-docs van dit vak: https://hanze-hbo-ict.github.io/sw_sec_docs/week1/opgaven.html
De uitwerking dient voor het einde van volgende week (zondag 4 mei 23:59 uur) ingeleverd te worden via onderstaand Inleverpunt.

### Software Security: opdracht week 1
Beschikbaarheid:Dit item is niet zichtbaar voor studenten.
Lever hier de uitwerking in van de opgaven van week 1, in doc- of pdf-formaat. Graag duidelijk vermelden met wie je in een duo hebt samengewerkt.

### Software Security: opdracht week 1 (herkansing)
Lever hier de herkansing in van de opgaven van week 1, in doc- of pdf-formaat. Graag duidelijk vermelden met wie je in een duo hebt samengewerkt.

## WEEK 2

### Inleiding
In week 2 gaan we ons bezighouden met het aanvallen en verdedigen van webapplicaties. We gaan eerst een aantal bedreigingen uit de OWASP Top 10 bij langs (XSS, CSRF) en kijken daarna hoe we deze aanvallen kunnen voorkomen.
In het practicum gaan we een aantal aanvallen uitvoeren op een speciale website die allerlei vulnerabilities bevat. Leer hoe je geld toe kunt krijgen bij een bestelling in een webshop!

### Voorbereiding
Lezen:
* Hoffman hoofdstuk 3, heel deel II en hoofdstukken 23-26

### Slides week 2

### Na het college
Weer een interessant filmpje van Dr. Mike Pound, waarin hij laat zien wat je met SQL-injectie allemaal te weten kunt komen over een database: https://www.youtube.com/watch?v=ciNHn38EyRc&ab_channel=Computerphile

### Practicum
De opgaven voor deze week zijn te vinden in de Github-docs van dit vak:  https://hanze-hbo-ict.github.io/sw_sec_docs/week2/opgaven.html
De uitwerking dient voor het einde van de week (zondag 23:59 uur) ingeleverd te worden via onderstaand Inleverpunt.

### Software Security: opdracht week 2
Beschikbaarheid:Dit item is niet zichtbaar voor studenten.
Lever hier de uitwerking in van de opgaven van week 2, in doc- of pdf-formaat. Graag duidelijk vermelden met wie je in een duo hebt samengewerkt.

### Software Security: opdracht week 2 (herkansing)
Lever hier de herkansing in van de opgaven van week 2, in doc- of pdf-formaat. Graag duidelijk vermelden met wie je in een duo hebt samengewerkt.

## WEEK 3

### Inleiding
In week 3 gaan we dieper in op de Software Development Lifecycle (SDLC) en kijken we hoe in elk van de fases principes van security kunnen (en moeten!) worden toegepast. Daarbij is de juiste tooling van groot belang, daarom gaan we in de practica onder andere een zelfgekozen security-tool aan een diepgaand onderzoek onderwerpen. Daarnaast ga je concreet aan de slag met het oplossen van een aantal beveiligingsproblemen in een slecht beveiligde webapplicatie.

### Voorbereiding
Softwareontwikkeling is allang geen lineair proces meer. De meeste bedrijven zijn overgestapt van het klassieke waterval-model naar een agile manier van werken, met korte cycli voor snellere feedback. In de laatste paar jaar is daar DevOps bijgekomen, waarbij de teams die de applicaties bouwen en de teams die ze uitrollen en onderhouden, zijn samengevoegd om zo nog sneller updates uit te kunnen brengen. In deze video worden de drie methodes (waterval, agile en DevOps) redelijk goed uitgelegd: https://www.youtube.com/watch?v=-hOS7wezaA0&ab_channel=EduonixLearningSolutions

Lezen:
* Kohnfelder hoofdstuk 5 en geheel deel III
* Kim et al. deel I
* Anderson hoofdstuk 27

### Slides week 3

### Practicum
De opgaven voor deze week zijn te vinden in de Github-docs van dit vak:   https://hanze-hbo-ict.github.io/sw_sec_docs/week3/opgaven.html
De uitwerking dient voor het einde van de week (zondag 23:59 uur) ingeleverd te worden via onderstaand Inleverpunt.

### Software Security: opdracht week 3
Beschikbaarheid:Dit item is niet zichtbaar voor studenten.
Lever hier de uitwerking in van de opgaven van week 3, in doc- of pdf-formaat. Graag duidelijk vermelden met wie je in een duo hebt samengewerkt.

### Software Security: opdracht week 3 (herkansing)
Lever hier de herkansing in van de opgaven van week 3, in doc- of pdf-formaat. Graag duidelijk vermelden met wie je in een duo hebt samengewerkt.

## WEEK 4

### Inleiding
In week 4 gaan we ons bezighouden met threat modelling. Hierbij probeer je op basis van een enigszins geabstraheerd model van je applicatie (en de wereld eromheen, voorzover relevant) alle mogelijke bedreigingen, en eventuele tegenmaatregelen daarvoor, in kaart te brengen. Threat modelling is een activiteit die typisch in de requirements- of ontwerpfase van de SDLC wordt gedaan. Wij werken met de STRIDE-methodiek, die door Microsoft is ontwikkeld.

### Voorbereiding
Deze cheat-sheet van OWASP geeft een compacte inleiding op threat modelling (en STRIDE): https://cheatsheetseries.owasp.org/cheatsheets/Threat_Modeling_Cheat_Sheet.html

Lezen:
* Shostack hoofdstukken 1, 2, 3, 7, 8

### Slides week 4

### Na het college
Bijgevoegde bestanden:
* Bestand DFD casus week 4.png Klik voor meer opties (105,496 kB)

De smaak te pakken? Hier vind je de site die je kunt gebruiken om online Elevation of Privilege, een serious cardgame over STRIDE, te spelen.
De DFD van de casus uit de slides staat in de bijlage. Als jullie in de les deze casus uitgewerkt hebben, dan zal je werkcollegedocent wellicht de Excel met de threats die jullie gevonden hebben, nog met jullie delen.

### Practicum
De opgaven voor deze week zijn te vinden in de Github-docs van dit vak: https://hanze-hbo-ict.github.io/sw_sec_docs/week4/opgaven.html
De uitwerking dient voor het einde van de week (zondag 23:59 uur) ingeleverd te worden via onderstaand Inleverpunt.

### Voorbeelduitwerking Software Security week 4
Beschikbaarheid:Dit item is niet zichtbaar voor studenten.

Bijgevoegde bestanden:
* Bestand Voorbeelduitwerking week 4 vraag 1 (DFD).png Klik voor meer opties (142,622 kB)
* Bestand Voorbeelduitwerking week 4 vragen 2 tm 5.xlsx Klik voor meer opties (11,768 kB)

Hierbij een mogelijke uitwerking van de opdracht van deze week. Vraag 1 (DFD) is als plaatje opgenomen, vragen 2 t/m 5 zijn in een Excel gezet. In de opgavetekst worden studenten aangemoedigd om het ook in deze vorm te doen. Bedenk: threat modelling is geen exacte wetenschap en er zijn evenveel DFD's mogelijk als dat er wegen naar Rome zijn :)


### Software Security: opdracht week 4
Lever hier de uitwerking in van de opgaven van week 4, in doc- of pdf-formaat. Graag duidelijk vermelden met wie je in een duo hebt samengewerkt.

### Software Security: opdracht week 4 (herkansing)
Beschikbaarheid:Dit item is niet zichtbaar voor studenten.
Lever hier de herkansing in van de opgaven van week 4, in doc- of pdf-formaat. Graag duidelijk vermelden met wie je in een duo hebt samengewerkt.

## WEEK 5

### Inleiding
In week 5 gaan we ons bezighouden met een herhaling van de AVG en met privacy threat modelling. Hierbij probeer je op basis van een enigszins geabstraheerd model van je applicatie (en de wereld eromheen, voorzover relevant) alle mogelijke bedreigingen voor de privacy, en eventuele tegenmaatregelen daarvoor, in kaart te brengen. Privacy threat modelling is een activiteit die typisch in de requirements- of ontwerpfase van de SDLC wordt gedaan. Ook kan een privacy threat model de basis vormen voor een DPIA (Data Protection Impact Assessment), een vereiste vanuit de AVG. Wij werken met de LINDDUN-methodiek, die door DistriNet aan de KU Leuven is ontwikkeld.

### Voorbereiding
Je zou vooraf alvast dit filmpje kunnen bekijken waarin de makers zelf de LINDDUN-methode toelichten (12 minuten): https://www.youtube.com/watch?v=hWpZ-CozRBs

Lezen:
* Shostack hoofdstukken 6 en 8 (pp. 160-164)
* Anderson hoofdstuk 25

### Slides week 5

### Na het college
Bijgevoegde bestanden:
* Bestand SSec HC 5 casus DFD.png Klik voor meer opties (110,87 kB)

De smaak te pakken? Hier vind je de site die je kunt gebruiken om online LINDDUN GO te spelen.
De DFD van de casus uit de slides staat in de bijlage. Als jullie in de les deze casus uitgewerkt hebben, dan zal je werkcollegedocent wellicht de Excel met de threats die jullie gevonden hebben, nog met jullie delen.

### Practicum
De opgaven voor deze week zijn te vinden in de Github-docs van dit vak:  https://hanze-hbo-ict.github.io/sw_sec_docs/week5/opgaven.html
De uitwerking dient voor het einde van de week (zondag 23:59 uur) ingeleverd te worden via onderstaand Inleverpunt.

### Voorbeelduitwerking Software Security week 5
Beschikbaarheid:Dit item is niet zichtbaar voor studenten.

Bijgevoegde bestanden:
* Bestand Voorbeelduitwerking week 4-5 (DFD).png Klik voor meer opties (142,622 kB)
* Bestand Voorbeelduitwerking week 5 vragen 2 tm 5.xlsx Klik voor meer opties (12,272 kB)

Hierbij een mogelijke uitwerking van de tweede opdracht van deze week. De onderliggende DFD is dezelfde als die van vorige week. NB: ik ben vergeten DS4 daar op te markeren, maar dat is de datastore van Attendance.

### Software Security: opdracht week 5
Beschikbaarheid:Item is niet zichtbaar voor studenten. Het was voor het laatst beschikbaar op 2-jun-2024 23:59.
Lever hier de uitwerking in van de opgaven van week 5, in doc- of pdf-formaat. Graag duidelijk vermelden met wie je in een duo hebt samengewerkt.

### Software Security: herkansing week 5
Beschikbaarheid:Dit item is niet zichtbaar voor studenten.
Lever hier de uitwerking in van de herkansing van week 5, in doc- of pdf-formaat. Graag duidelijk vermelden met wie je in een duo hebt samengewerkt.

## WEEK 6

### Inleiding
In deze zesde en laatste week ronden we het vak Software Security af. We benutten het hoorcollege om terug te blikken op wat we allemaal geleerd hebben en om security in een breder, maatschappelijk verband te plaatsen. In de werkcolleges gaan met elkaar in discussie over de rol van de software / network & security engineer in dit alles. Is security haar exclusieve verantwoordelijkheid of zijn er meer partijen bij betrokken? Zo ja, wie allemaal? De weekopdracht is om hierover een advies te schrijven. Daarnaast ga je wat je geleerd hebt (met name threat modelling en secure coding) toepassen op een eigen project!

### Voorbereiding
Lezen: Anderson hoofdstukken 8 en 28.

### Slides week 6

### Practicum
De opgaven voor deze week zijn te vinden in de Github-docs van dit vak:   https://hanze-hbo-ict.github.io/sw_sec_docs/week6/opgaven.html
De uitwerking dient voor het einde van de week (zondag 23:59 uur) ingeleverd te worden via onderstaand Inleverpunt.

### Software Security: opdracht week 6
Beschikbaarheid:Item is niet zichtbaar voor studenten. Het was voor het laatst beschikbaar op 9-jun-2024 23:59.
Lever hier de uitwerking in van de opgaven van week 6, in doc- of pdf-formaat. Bij opdracht 1: vermeld duidelijk met wie je samen de DFD hebt gemaakt (mag evt. met je hele IOT-projectgroep) en met wie je eventueel als duo hebt samengewerkt. Bij opdracht 2: deze is individueel!

### Software Security: herkansing week 6
Beschikbaarheid:Dit item is niet zichtbaar voor studenten.
Lever hier de herkansing in van de opgaven van week 6, in doc- of pdf-formaat. Bij opdracht 1: vermeld duidelijk met wie je samen de DFD hebt gemaakt (mag evt. met je hele IOT-projectgroep) en met wie je eventueel als duo hebt samengwerkt. Bij opdracht 2: deze is individueel!

## WEEK 7 (DT)

### Inleiding
Deze zevende en laatste week staat geheel in het teken van de afsluitende opdracht. Daarin proberen we over het netwerk de wachtwoordcontrole van een applicatie te kraken, middels een zogenaamde timing attack.

### Practicumopdracht week 7
De opgaven zijn te vinden in de Github-docs van dit vak:   https://hanze-hbo-ict.github.io/sw_sec_docs/week7/opgaven.html
De uitwerking dient voor het einde van volgende week ingeleverd te worden via het Centrale Inleverpunt van dit thema > Inleveren voor Security (blok 2).